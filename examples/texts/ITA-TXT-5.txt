Frana sulle montagne sopra Cortina
Una parete rocciosa si è staccata da croda Marcora: nessun ferito

Dissesto geologico 0
ALTRI 3 ARGOMENTI
Le immagini della frana riprese dall'elicottero
Rcd


Mi piace questo contenutoNon mi piace questo contenuto1677 Invia contenuto via mail Link:Una parete rocciosa si è staccata da croda Marcora nel gruppo del Sorapis in Comune di Cortina d'Ampezzo. Sul posto stanno effettuando rilievi gli uomini del soccorso alpino della Forestale di Auronzo di Cadore.
DISTACCO - Il distacco è avvenuto ad un'altezza di 3.150 metri. Il Sorapis è uno dei principali gruppi delle Dolomiti ampezzane e si trova tra Cortina d'Ampezzo e San Vito di Cadore. La frana ora è monitorata da tecnici del Soccorso Alpino Forestale e del Soccorso Alpino di Cortina. Secondo quanto riferito all'Ansa dal vicecomandante della Forestale Isidoro Furlan, da bordo dell'elicottero con il quale ha sorvolato il luogo della caduta dei massi, l'ampiezza della frana potrebbe essere ridotta rispetto alle stime iniziali. Furlan indica infatti in circa 1500 metri cubi di roccia la massa caduta. Sul luogo i forestali hanno registrato anche la fuga da croda Marcora di tre gruppi di camosci, una cinquantina di capi in tutto. A franare sarebbero state rocce della parete del Ciadin del Laudo.

Il vice questore del Corpo Forestale Furlan: «Frana fisiologica»
V. Baldiserri, Rcd


Mi piace questo contenutoNon mi piace questo contenuto007 Invia contenuto via mail Link:
IL GEOLOGO - Il crollo della grande parete di roccia sul Sorapis sarebbe stato causato dalle oscillazioni della temperatura tipiche dell'autunno. «Crolli di questo tipo sono abbastanza normali sulle Dolomiti», ha detto il geologo Ganriele Scarascia Mugnozza, dell'università Sapienza di Roma. I cambiamenti di temperatura che avvengono dal giorno alla notte fanno continuamente espandere e contrarre la roccia, fino a provocarne la rottura.

 Ampia frana sulle montagne sopra Cortina
Ampia frana sulle montagne sopra Cortina
Una parete rocciosa si è staccata da croda Marcora nel gruppo del Sorapis
Anche per il geologo Antonio Brambati, dell'università di Trieste, «crolli di questo tipo non sono nuovi sulle Dolomiti, come testimoniano detriti di falda ai piedi delle pareti rocciose». Tra le possibili cause potrebbero esserci micro-terremoti, ma alla sala sismica dell'Istituto Nazionale di Geofisica e Vulcanologia (Ingv) non risultano eventi sismici nella zona avvenuti nelle ultime ore. L'ipotesi più probabile resta quindi quella delle sollecitazioni esercitate sulla roccia dal continuo dilatarsi e restringersi causato dalle variazioni di temperatura. Il fenomeno si chiama «termoclastismo», ha spiegato Scarascia Mugnozza. «È una dinamica normale in contesti montuosi con pareti ripide», ha osservato. «Siamo a fine estate e fenomeni di espansioni e contrazione della roccia sono comuni, considerando che in questo periodo dell'anno la temperatura di abbassa nella notte avvicinandosi allo zero, mentre si alza durante il giorno a causa dell'insolazione».